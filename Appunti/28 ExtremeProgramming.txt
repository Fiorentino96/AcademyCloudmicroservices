EXTREME PROGRAMMING
L'extreme programming (XP) è la versione più radicale dello sviluppo agile di software e viene perciò detto "estremo".Questa metodologia è stata inventata a metà degli anni 90 dagli sviluppatori Kent Beck, Ward Cunningham e Ron Jeffries.
In linea generale l'extreme programming è orientato alle esigenze del cliente e rende più efficiente il processo iterativo in tutti i suoi aspetti tramite coordinazione
cooperazione e collaborazione.Come anche altri metodi agili, parte da processi iterativi e facilità l'esecuzione dei progetti risparmiando 
tempo e risorse poiché si controlla, si discute e si pubblica costantemente, con cicli brevi. Questi fattori inoltre consentono di individuare e risolvere tempestivamente errori e bug.

L'extreme programming si basa su 5 pilastri , che sono:
	-Comunicazione
		 La comunicazione è molto importante sia tra i membri del team che tra sviluppatori e clienti ed inoltre uno scambio continuo deve permettere di affrontare direttamente i problemi. 
		 Solo quando tutti i soggetti coinvolti si confrontano continuamente è possibile scoprire tempestivamente le criticità. Inoltre, la comunicazione fa sì che tutti lavorino con lo stesso grado di conoscenze 
		 e si sentano impegnati nel progetto. Una buona conversazione di persona è da preferire allo scambio di messaggi scritti.
	-Semplicità
		Nell'XP si cerca sempre di trovare la soluzione più semplice, un approccio che implica molti vantaggi. Quando si ci concentra solo sui fattori necessari, 
		non ci si sofferma su aspetti superflui , in quest'ottica rientra anche lo sviluppo solo delle funzionalità necessarie al momento, invece di iniziare già 
		a lavorare per eventuali requisiti futuri. In questo modo il team accelera lo sviluppo. Inoltre, un prodotto agile è molto più semplice da gestire, 
		sia nelle fasi successive di sviluppo che nella manutenzione.
	-Feedback
		Anche questo valore è strettamente legato alla grande importanza della comunicazione diretta(il cliente deve poter esprimere le sue critiche il più spesso possibile). 
		Nell'extreme programming, anche i messaggi del sistema (log) vengono trattati come feedback. Per poter mettere in atto una cultura del feedback come la si intende nell'XP,
 		è importante procedere gradualmente: il team lavora con cicli brevi, testa continuamente il codice e sottopone anche al cliente i progressi dello sviluppo a intervalli brevi
		ciò consente di apportare tempestivamente modifiche e di risolvere gli errori.
	-Responsabilità
		Nell'extreme programming, per coraggio si intende la disponibilità a dire la verità, anche quando è spiacevole. Se ci sono errori nel prodotto, devono essere comunicati, 
		anche quando se ne ha la responsabilità. In un team che lavora in base ai valori dell'XP, non c'è spazio per le scuse. Nessun componente del team dovrebbe cercare 
		di minimizzare il proprio coinvolgimento in un errore, in quanto è un atteggiamento non costruttivo per il raggiungimento degli obiettivi.
	-Rispetto
		Affinché il team lavori in armonia e possa giungere a prestazioni eccellenti, è importante il rispetto reciproco. Un valore che implica anche, ad esempio, 
		che il lavoro di un componente del team non deve essere sabotato dalle modifiche apportate da un altro sviluppatore.




fonte : https://www.ionos.it/digitalguide/siti-web/programmazione-del-sito-web/extreme-programmin